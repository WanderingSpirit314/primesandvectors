---
date: 2025/09/02
title: عروسک
---

گاهی اوقات حس میکنم به هیچ جا تعلق ندارم. جالب است که این حرف دل خیلی هاست. انگار همه با همه غریبه اند و با نقابی نامحسوس وانمود به رفاقت، همدردی، دلسوزی، مهربانی، برادری، و مهمتر، خوشحالی میکنند. این ماسک، افت شهرها، قاتل صداقت. انسان هارا تبدیل به عروسک هایی متحرک میکند. عروسک هایی که مثل طعمه های نیش خورده تلوتلوخوران و وانمود کنان به شبه زندگیشان ادامه میدهند. تا اینکه این زنجیر، با مرگ، شکسته شود. انگاه عروسک ها دور او میچرخند و برای رفتنش گریه میکنند
